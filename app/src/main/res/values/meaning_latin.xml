<?xml version="1.0" encoding="utf-8"?>
<resources>

    <string-array name="meaning_latin">
        <item>Mehribon va rahmli Allohning nomi bilan boshlayman. (Alloh taolo o‘z kitobini \"bismillah\" bilan boshlagani musulmonlarga ham o‘rnak, ular ham doim o‘z so‘zlarini va ishlarini \"bismillah\" bilan boshlamoqlari lozim. Payg‘ambar alayhissalom hadislaridan birida: "E\'tiborli har bir ish \"bismillah\" bilan boshlanmas ekan, uning oxiri kesikdir\", deganlar. Ya\'ni, barakasi bo‘lmaydi, oxiriga yetmaydi.)</item>
        <item>Yasin.</item>
        <item>Qur\'oni Hakim ila qasam.</item>
        <item>Albatta, sen Payg‘ambarlardandirsan.</item>
        <item>Siroti mustaqiymdasan.</item>
        <item>Bu Azizu Rahimning nozil qilganidir.</item>
        <item>Ota-bobolari ogohlantirilmagan, o‘zlari esa, g‘ofil bo‘lgan qavmlarni ogohlantirishing uchun.</item>
        <item>Batahqiq, ularning ko‘plariga (azob) so‘z haq bo‘ldi. Bas, ular iymon keltirmaslar.</item>
        <item>Biz ularning bo‘yinlariga kishanlar soldik. Ular iyaklarigacha yetadi. Bas, ular ko‘zlari yumuq, osmonga qarab g‘o‘dayib qoldilar. (G‘ofilliklari sababli azob so‘zi haq bo‘lgan kofirlarning holi ham xuddi shunday, ularning iymonga kelishiga umid yo‘q.)</item>
        <item>Va Biz ularning oldilaridan ham to‘siq qildik, orqalaridan ham to‘siq qildik, ko‘zlariga parda tortdik. Bas, ular ko‘rmaslar. ( Bo‘yniga qo‘lini qo‘shib, kishanlangan, ko‘zi yumuq holda osmonga qaratib, g‘o‘daytirib qo‘yilgan odamning biror narsani ko‘rmasligi uchun oldidan ham, ortidan ham to‘siq qo‘yilgan. Kamiga, yana ko‘ziga ham parda qo‘yilgan. Shunday holatdagi odamning biror narsani ko‘ra olishiga umid bo‘lmaganidek, haligi kofirlarning ham iymonga kelishidan umid yo‘q.)</item>
        <item>Ularni ogohlantirsang ham, ogohlantirmasang ham, ular uchun baribir, iymonga kelmaslar.</item>
        <item>Sen esa, faqat zikr-eslatmaga ergashgan va Rohmandan g‘oyibona qo‘rqqan kimsani ogohlantirasan. Bas, unga mag‘firat va go‘zal ajrning xushxabarini ber.</item>
        <item>Albatta, Biz, O‘zimiz o‘liklarni tiriltirurmiz va ular taqdim qilgan narsalarni va qoldirgan asarlarni yozurmiz. Har bir narsaning hisobini ochiq-oydin imomda olib qo‘yganmiz. ( Alloh taolo o‘lganlar, tirilishlari va qilgan amallari uchun javob berishlarini, xabar bermoqda.)</item>
        <item>Sen ularga Payg‘ambarlar shahar aholisiga kelgan paytni misol qilib keltir. (Bu shahar qaysi shahar ekani, qaysi Payg‘ambarlar kelgani haqida Qur\'oni Karimda va sahih hadislarda ochiq-oydin ma\'lumotlar yo‘q. Demak, bu oyatni shu holicha qabul qilgan ma\'qul.)</item>
        <item>O‘shanda Biz ularga ikkitani yuborgan edik, ular ikkovlarini yolg‘onchiga chiqardilar. Bas, Biz uchinchi bilan quvvatladik. Shunda: «Albatta, biz sizlarga yuborilgan Payg‘ambarlarmiz», dedilar.</item>
        <item>Ular: «Siz bizga o‘xshagan bashardan boshqa narsa emassiz. Rohman hech narsa nozil qilgani yo‘q. Sizlar faqat yolg‘on so‘zlamoqdasiz, xolos», dedilar.</item>
        <item>Ular: «Robbimiz biladi. Albatta, biz sizlarga yuborilgan Payg‘ambarlarmiz.</item>
        <item>Bizning zimmamizda ochiq-oydan yetkazishdan boshqa narsa yo‘q», dedilar.</item>
        <item>Ular: «Biz sizlardan badgumon bo‘ldik. Agar to‘xtamasangiz, albatta, sizni toshbo‘ron qilamiz va sizga bizdan alamli azob yetadi», dedilar.</item>
        <item>Ular: «Badgumonligingiz o‘zingiz bilan. Sizga eslatma berilganigami?! Yo‘q! Siz o‘zingiz isrofchi qavmsiz», dedilar.</item>
        <item>Shahar chetidan bir kishi shoshilib kelib: «Ey qavmim, yuborilgan Payg‘ambarlarga ergashing!</item>
        <item>Sizdan ajr-haq so‘ramaydigan, o‘zlari hidoyatda bo‘lgan shaxslarga ergashing! (Bu Payg‘ambarlar da\'vatlari uchun sizdan ajr-haq so‘ramaydilar. Shuning o‘zi ham ularning haqligiga dalildir. Agar da\'vat tufayli biror narsaga erishmoq niyatlari bo‘lganida, sizdan, albatta, ajr-haq so‘rar edilar.)</item>
        <item>Menga nima bo‘libdiki, o‘zimni yaratgan zotga ibodat qilmayin?! Ungagina qaytarilursizlar.</item>
        <item>Men uni qo‘yib, boshqa ilohlar tutaymi?! Agar Rohman menga biror zararni iroda qilsa, ularning shafoati menga hech foyda bermas va ular meni qutqara olmaslar.</item>
        <item>Albatta, u taqdirda men ochiq-oydin adashuvda bo‘laman.</item>
        <item>Albatta, men Robbingizga iymon keltirdim. Bas, meni tinglangiz», dedi. (Eshitib, bilib qo‘ying, men sizning va o‘zimning Robbim bo‘lmish Allohga iymon keltirdim!)</item>
        <item>«Jannatga kir», deyildi. U: «Koshki qavmim bilsalar edi.</item>
        <item>Robbim meni mag‘firat etganini va ikrom qilinganlardan qilganini», dedi. (Iymoni va ixlosi tufayli Alloh taolo o‘z fazli va karami ila u bandani jannatga hukm qildi. U banda jannatga kirib, nozu ne\'matlarni va izzat-ikromni ko‘rishi bilan qavmini esladi. «Koshki qavmim bilsalar edi. Robbim meni mag‘firat etganini va ikrom qilinganlardan qilganini», dedi».)</item>
        <item>Biz uning qavmiga undan keyin osmondan biror lashkar tushirmadik va tushiruvchi emas ham edik.</item>
        <item>Faqat birgina qichqiriqdan boshqa narsa bo‘lmadi. Birdan ular so‘nib qoldilar.</item>
        <item>Bandalarga hasratlar bo‘lsin! Har qachon ularga Payg‘ambar kelsa, uni faqat istehzo qilar edilar.</item>
        <item>Axir ular o‘zlaridan oldingi qancha asrlarni halok etganimizni va, albatta, o‘shalar ularga qaytmasliklarini ko‘rmaydilarmi?!</item>
        <item>Albatta, barchalari to‘plangan hollarida huzurimizga hozir qilingaylar.</item>
        <item>Ular uchun o‘lik yer oyat-belgidir. Biz uni tiriltirdik va undan don chiqardik. Bas, undan yerlar.</item>
        <item>Va unda xurmo va uzum bog‘lari yaratdik hamda ichidan buloqlarni chiqardik.</item>
        <item>Uning mevalaridan va o‘z qo‘llari qilgan narsalardan yeyishlari uchun. Shukr qilmaydilarmi?!</item>
        <item>Yer o‘stiradigan narsalardan, ularning o‘zlaridan va ular bilmaydigan narsalardan, barchasidan juftlarni yaratgan zot pok bo‘ldi. (O‘simlik dunyosidan sanaluvchi barcha mavjudotlar juft qilib yaratilgani ilmga yaqinda ma\'lum bo‘ldi. Hozirgi zamon ilmining bu kashfiyoti Qur\'oni Karimning haqiqiy ilohiy kitob ekanini yana bir bor tasdiqladi.)</item>
        <item>Ular uchun kechasi ham oyat-belgidir. Biz uni kunduzdan shilib olamiz. Bas, ular birdan zulmatda qolguvchilardir. (Kechaning kirish terini shilib olishga o‘xshatilmoqda. Teri asta-asta shilib olinganidek, kunduz ham undan ajratib olinadi.)</item>
        <item>Quyosh o‘z istiqrori uchun jarayon etar. Bu azizu o‘ta bilguvchi zotning taqdir qilganidir. (Oyatda quyoshning o‘z istiqrori uchun ajratilgan makonda va zamonda jarayon etishi–harakatlanishi haqidagina gap ketmoqda.)</item>
        <item>Oyni esa, toki eski (xurmo) shingili (holiga) qaytgunga qadar manzillarini bichib qo‘yganmiz. (Oy ham, quyosh ham dumaloq shakldagi samoviy jismdir. Insonning ko‘ziga quyosh doim bir xil suratda ko‘rinadi. Lekin oy bir oy davomida yigirma sakkiz shaklga kiradi. Avval kichik hilol bo‘lib ko‘rinadi. Kundan-kunga kattalashib, to‘lin barkashga aylanadi. Keyin yana asta-sekin hilol holiga qaytadi. Chunki Alloh taolo oy uchun yigirma sakkiz manzilni bichib qo‘ygan. Har kuni har xil manzildan chiqadi, har kuni har xil hajmda ko‘rinadi.)</item>
        <item>Na quyoshning oyga yetib olmog‘i durust bo‘lar va na kecha kunduzdan o‘zib ketar. Har biri falakda suzib yurar. (Hech qachon quyosh oyga yetib olib, bemahalda bosh ko‘tarib qolishi mumkin emas. Ulardan har biri Alloh belgilagan vaqtdagina chiqadi. Bu, nizom hatto daqiqalarigacha aniqdir. Undan kech ham qolmaydi, ilgari ham ketmaydi. Bu jarayon dunyo bunyod bo‘lganidan buyon davom etib kelmoqda. Biron marta biron daqiqaga o‘zgargan emas. Ushbu jarayonni taqdir qilgan zot o‘liklarni qayta tiriltirishga qodir emasmi?!)</item>
        <item>Ular uchun Biz ularning nasllarini to‘la kemada ko‘targanimiz ham bir oyat-belgidir.</item>
        <item>Va Biz ular uchun unga o‘xshash minadigan narsalarni xalq qildik.</item>
        <item>Agar xohlasak, ularni g‘arq eturmiz. Bas, ularning yordamchisi bo‘lmas va ham ular qutqazilmas.</item>
        <item>Magar Bizdan bir rahmat va ma\'lum muddatgacha bahramand bo‘lish bo‘lsagina. (Faqat Allohning O‘zi rahmat nazarini solib, qutqarib qolishi mumkin. Yoki ma\'lum muddatgacha dunyoning matohidan bahramand qilish uchun omon qoldirishi mumkin. Bo‘lmasa, hech kim eson qolmas. Buning misoli hayotda tez-tez takrorlanib ham turadi.)</item>
        <item>Ularga: «Oldingizdagi narsadan va ortingizdagi narsadan qo‘rqing. Shoyad rahm qilinsangiz», deyilsa.</item>
        <item>Va ularga Robbilari oyatlaridan bir oyat kelganida, faqat undan yuz o‘girguvchi bo‘lurlar.</item>
        <item>Ularga: «Alloh sizga rizq qilib bergan narsadan infoq qilinglar», deyilganda, kufr keltirganlar iymon keltirganlarga: «Alloh xohlasa, o‘zi taom beradigan kimsani biz taomlantiramizmi?! Siz ochiq-oydin zalolatdan boshqa narsada emassiz», derlar. (Siz Alloh hammaga rizq beradi, degan zalolatli e\'tiqoddasizlar, mana, bizdan ba\'zi bir odamlarga taom berishimizni so‘rab turishingiz buning dalili, demoqchilar. Aslida esa, ularning tasavvurlari, gaplari ayni zalolatdir. Hech qachon, hech qanday inson o‘ziga ham, boshqaga ham rizq topib bera olmaydi. Alloh taolo birovning rizqini keng, birovning rizqini tor qilib qo‘yadi. Hammasi bandalarni sinash uchundir. Hammaga rizq beruvchi, boquvchi Alloh taoloning yagona O‘zidir. Men birovga rizq beryapman, taomlantiryapman, boqyapman, degan odam kofir bo‘ladi, ochiq-oydin zalolatga ketadi.)</item>
        <item>Ular: «Agar rostgo‘y bo‘lsangiz, bu va\'da qachon bo‘lur?» derlar.</item>
        <item>Ular faqat talashib-tortishib turganlarida o‘zlarini birdan oladigan birgina qichqiriqdan boshqa narsani kutayotganlari yo‘q.</item>
        <item>Ular na vasiyat qilishga qodir bo‘larlar va na o‘z ahllariga qaytarlar.</item>
        <item>Va surga puflandi. Bas, ular birdan Robbilari tomon qabrlardan shoshilib chiqurlar.</item>
        <item>Ular: «Voh, sho‘rimiz qurisin! Bizni yotgan joyimizdan kim qo‘zg‘otdi?! Bu Rohman va\'da qilgan va yuborilgan Payg‘ambarlar tasdiqlagan narsa-ku?!» derlar.</item>
        <item>Faqat birgina qichqiriqdan boshqa narsa bo‘lgani yo‘q. Bas, ular birdan to‘planib, huzurimizda hozir qilingandirlar.</item>
        <item>Bugungi kunda biror jonga hech bir zulm qilinmas. Qilib o‘tgan amallaringizdan boshqasiga jazo ham olmassiz.</item>
        <item>Albatta, jannat egalari u kunda zavqlanuvchilik ila mashg‘ullar. ( Nima ularga zavq, shodlik, xursandchilik bersa, hammasi u yerda muhayyodir.)</item>
        <item>Ular va ularning juftlari soyalarda so‘rilarda yonboshlab yoturlar.</item>
        <item>Ular uchun u yerda mevalar bordir. Ular uchun u yerda istagan narsalar bordir. (Ahli jannatlar nimani istasalar, jannatda o‘sha narsa bordir. Ko‘ngillari istashi bilan oldilarida muhayyo bo‘ladi.)</item>
        <item>Rahim bo‘lgan Robbdan «Salom» so‘zi bordir. (Shuncha nozu ne\'mat, rohat-farog‘at, shavqu zavqning ustiga o‘zlari uchun nihoyatda rahmli bo‘lgan zot Robbilari Alloh taolo tomonidan «Salom» ham keladi.)</item>
        <item>Ey jinoyatchilar! Bugungi kunda siz ajralingiz!</item>
        <item>Men sizlarga: «Ey odam bolalari, shaytonga ibodat qilmang, albatta, u sizga ochiq-oydin dushmandir.</item>
        <item>Va Menga ibodat qiling, mana shu to‘g‘ri yo‘ldir», deb amr qilmagan edimmi?!</item>
        <item>Batahqiq, u sizlardan ko‘pchilik avlodni adashtirdi. Aql yurituvchi bo‘lmagan edingizmi?! (Shayton sizlardan ko‘p avlodlarni to‘g‘ri yo‘ldan adashtirdi, siz aql yuritmadingizmi? U yur desa, orqasidan ketaverdingizmi?!)</item>
        <item>Mana bu sizga va\'da qilingan jahannamdir!</item>
        <item>Kufr keltirib o‘tganingiz tufayli bugungi kunda unga kiring!</item>
        <item>Bugungi kunda ularning og‘izlariga muhr uramiz. Nima kasb qilganlarini Bizga qo‘llari so‘zlar va oyoqlari guvohlik berur. (Jinoyatchilarning og‘izlari muhrlab qo‘yiladi, boshqa a\'zolari shohidlik bera boshlaydi. Qo‘li gapiradi, oyog‘i guvohlik beradi.)</item>
        <item>Agar xohlasak, ko‘zlarini tep-tekis qilib qo‘yurmiz. Bas, ular yo‘lga shoshilurlar. Ammo qanday ham ko‘rsinlar.</item>
        <item>Agar xohlasak, ularni joylarida qotirib qo‘yurmiz. Bas, oldingi yurishga ham qodir bo‘lmaslar, ortga ham qayta olmaslar.</item>
        <item>Kimning umrini uzoq qilsak, uni xilqatida nochor qilib qo‘yurmiz. Axir aql ishlatib ko‘rmaydilarmi?! (Iymonga kelib, ibodat bilan o‘tgan mo‘minlar qariganlari sari rohatlari ko‘payib boradi. Hayotda qolishni savob ishlash uchun fursat deb xursand bo‘ladilar. Jannatga va Allohning roziligiga yetishish umidida o‘limni xursand bo‘lib kutib oladilar. Kofirlar esa, aqllarini ishlatmaganlari uchun bu masalada katta qiyinchilikda qoladilar.)</item>
        <item>Biz unga she\'rni ta\'lim berganimiz yo‘q. Va bu uning uchun to‘g‘ri ham kelmaydi. U zikr va ochiq-oydin Qur\'ondan o‘zga narsa emas.</item>
        <item>Tirik bo‘lgan shaxslarni ogohlantirish va kofirlarga (azob) so‘zini haq qilishi uchundir.</item>
        <item>Axir Biz ular uchun O‘z qo‘llarimiz—la qilgan narsalardan chorvalarni yaratib qo‘yganimizni ko‘rmaydilarmi?! Bas, ular o‘shalarga molik–egadirlar-ku!</item>
        <item>Biz ularga o‘sha(hayvon)larni bo‘yinsundirib qo‘ydik. Bas, ulardan markablari bor va ulardan yerlar.</item>
        <item>Ular uchun o‘shalarda manfaatlar va ichkiliklar bor. Axir shukr qilmaydilarmi?!</item>
        <item>Ular Allohdan o‘zga ilohlar tutdilar. Go‘yoki ulardan yordam berilar emish.</item>
        <item>Ularning yordamiga u(xudo)lari qodir bo‘lmaslar. Ular esa, o‘sha(xudo)lari uchun hozir qilingan askardirlar. (Mushriklarning «xudolari» ularga yordam berishga qodir bo‘la olmaydilar. Lekin ular o‘sha «xudolari» uchun jon fido qilishga tayyor turgan askarlardir. Ular uchun turli xizmatlar ado etadilar. Soxta xudolarini himoya qilish uchun o‘zlarini o‘tga-cho‘qqa uradilar. Bular qanday xudolar bo‘ldi?! Bular qanday bandalar bo‘ldi? Bunday xudolik va bandalik qaysi mantiqqa to‘g‘ri keladi?)</item>
        <item>Ularning gapi seni xafa qilmasin. Albatta, Biz nimani sir tutsalar va nimani oshkor qilsalar, bilurmiz.</item>
        <item>Inson Biz uni nutfadan yaratganimizni bilmasmi?! Endi esa, u ochiq-oydin xusumatchi bo‘lib turibdi?!</item>
        <item>U Bizga misol keltirdi va o‘z yaratilishini unutdi. «Suyaklarni kim tiriltiradi? Holbuki, ular titilib ketgan-ku?!» dedi.</item>
        <item>Sen: «Ularni ilk marta yo‘qdan bor qilgan zot tiriltirur va u har bir yaratilgan narsani yaxshi bilguvchidir», deb ayt.</item>
        <item>U zot sizlarga yashil daraxtdan olov qilib bergandir. Endi esa, siz undan olov yoqmoqdasiz. (U zot shunday qudratli zotki, ba\'zi narsalarni o‘ziga qarama-qarshi tomondan ham chiqaraveradi. Misol uchun, yam-yashil daraxtni olaylik. U ho‘l bo‘ladi. Tarkibida suv bor. Suv esa, olovni o‘chiradi. Ammo Alloh taolo olovga ters bo‘lmish ho‘l daraxtni bir-biriga ishqasa, o‘t chiqaradigan holga keltirib qo‘ygandir. Olovga yoqilg‘ini ham o‘sha daraxtning o‘zidan qilib qo‘ygandir. Bu ulkan bir mo‘jizaga odamlar e\'tibor bermaydilar.)</item>
        <item>Osmonlaru yerni yaratgan zot ularga o‘xshashni yaratishga qodir emasmi?! Yo‘q! U o‘ta yaratguvchi, o‘ta bilguvchi zotdir.</item>
        <item>Qachon biron narsani iroda qilsa, Uning ishi «Bo‘l» demoqlikdir, xolos. Bas, u narsa bo‘lur.</item>
        <item>Bas, barcha narsaning tom egaligi qo‘lida bo‘lgan zot pokdir. Ungagina qaytarilursizlar. (Gap shunday ekan, demak dunyodagi barcha narsalarning to‘la egaligi va tasarrufi qo‘lida bo‘lgan Alloh taolo pokdir. Barcha ayb va nuqsonlardan, jumladan, kofir va mushriklar, o‘lganlarni qayta tiriltira olmaydi, deb taqayotgan nuqsondan ham pokdir.)</item>
    </string-array>

</resources>